ХАРКІВСЬКИЙ НАЦІОНАЛЬНИЙ УНІВЕРСИТЕТ РАДІОЕЛЕКТРОНІКИ


 
Кафедра «Програмної інженерії»

 
Лабораторна робота  №1
з дисципліни «Аналіз та рефакторінг коду»
Виконав:						Прийняв(ла):
ст. гр. ПЗПІ-22-4					викл. Сокорчук. І. П.
Швед А. С.


 




 

Харків, 2025 р.
Vision and Scope Document
для
Програмна система відстеження історії автомобіля
Версія 1.0
Підготував: ст. гр. 
ПЗПІ-22-4 Швед Андрій
12.01.2025
 
ЗМІСТ
1.	BUSINESS REQUIREMENTS (БІЗНЕС-ВИМОГИ)	4
1.1	Background	4
1.2	Business Opportunity	4
1.3	Business Objectives and Success Criteria	5
1.4	Customer or Market Needs	5
1.5	Business Risks	5
2.	VISION OF THE SOLUTION (КОНЦЕПЦІЯ РІШЕННЯ)	6
2.1	Vision Statement	6
2.2	Major Features	6
2.3	Assumptions and Dependencies	7
3.	SCOPE AND LIMITATIONS (РАМКИ ТА ОБМЕЖЕННЯ ПРОЄКТУ)	8
3.1	Scope of Initial Release	8
3.2	Scope of Subsequent Releases	8
3.3	Limitations and Exclusions	9
4.	BUSINESS CONTEXT (БІЗНЕС-КОНТЕКСТ)	10
4.1	Stakeholder Profiles	10
4.2	Project Priorities	11
4.3	Operating Environment	11


 
1.	BUSINESS REQUIREMENTS (БІЗНЕС-ВИМОГИ)
1.1	Background

Історія автомобіля є важливим фактором для прийняття обґрунтованих рішень під час його купівлі, продажу або страхування. Однак у сучасному світі відсутність прозорості, шахрайство з документами, недостовірні дані про пробіг та технічний стан часто ускладнюють цей процес. Наявність повної та достовірної інформації про транспортний засіб дозволяє уникнути багатьох ризиків, підвищує впевненість власників та покупців і сприяє розвитку чесного ринку.
Програмна система відстеження історії автомобіля забезпечує користувачів доступом до детальної інформації про авто, зокрема його технічний стан, кількість власників, участь у ДТП та статус реєстрації. Система допомагає людям розуміти всі ключові аспекти історії транспортного засобу, що дозволяє приймати обґрунтовані рішення. Рішення орієнтоване на тих, хто прагне підвищити прозорість і безпеку угод із транспортними засобами.

1.2	Business Opportunity

На ринку програмних продуктів для автомобілістів вже існують сервіси перевірки історії автомобіля, такі як Carfax або AutoCheck. Однак більшість із них пропонують обмежений функціонал: вони не завжди забезпечують повну інтеграцію з міжнародними базами, можуть пропускати критичні дані, як-от сервісна історія або участь авто в ДТП, а також часто мають високу вартість доступу.
Програмна система відстеження історії автомобіля відрізняється тим, що забезпечує користувачів глибшим аналізом завдяки інтеграції кількох джерел даних, включаючи локальні та міжнародні реєстри, інформацію про сервісне обслуговування, статус реєстрації та стан авто в реальному часі. 
Монетизація продукту передбачає платну модель доступу до детальних звітів, а також можливість партнерства з автодилерами, страховими компаніями та сервісними центрами. 
Основна цільова аудиторія — приватні покупці, автодилери та компанії, які прагнуть отримати надійні дані про автомобілі. Завдяки постійному зростанню ринку вживаних авто та підвищенню інтересу до прозорості операцій продукт має високий потенціал для інвестування.

1.3	Business Objectives and Success Criteria

BO-1: Розробити повністю функціональний прототип IoT-пристрою та мобільного додатку протягом 12 місяців.
BO-2: Залучити 1000 активних користувачів у перший рік після запуску.
SC-1: 70% користувачів оцінюють додаток як корисний через 6 місяців після запуску.
SC-2: Досягнення середньої оцінки додатку у 4.5 зірки в магазинах Google Play та App Store.

1.4	Customer or Market Needs 

Користувачі шукають ефективний спосіб отримання детальної інформації про історію автомобіля, щоб уникнути можливих ризиків при його купівлі чи продажу. Ключовим фактором для них є простота використання системи, доступність за ціною та надійність наданих даних. Це робить наше рішення привабливим і практичним для широкого впровадження у повсякденні процеси автомобільних операцій.

1.5	Business Risks

R1: Висока конкуренція з боку існуючих сервісів перевірки історії автомобіля, таких як Carfax або AutoCheck.
R2: Низький рівень довіри до нового продукту через недостатню впізнаваність бренду.
R3: Труднощі з інтеграцією міжнародних баз даних та забезпеченням їх актуальності.
R4: Відсутність інтересу або низька активність користувачів через недовіру до точності даних або недостатню маркетингову кампанію. 
2.	VISION OF THE SOLUTION (КОНЦЕПЦІЯ РІШЕННЯ)

2.1	Vision Statement

Метою створення Програмної системи відстеження історії автомобіля є забезпечення користувачів зручним, доступним та високоточним інструментом для аналізу та перевірки історії транспортних засобів. Продукт інтегрує кілька джерел даних, включаючи міжнародні та локальні бази, для надання максимально повної інформації про авто. Мобільний додаток дозволить користувачам легко отримувати звіти, включаючи дані про сервісну історію, пробіг, участь у ДТП та статус реєстрації.
Результатом впровадження системи стане підвищення прозорості ринку автомобілів, зменшення ризиків для покупців та продавців і створення нового стандарту в галузі перевірки транспортних засобів. Це сприятиме зміцненню довіри між учасниками ринку, полегшенню прийняття рішень та розвитку інновацій у сегменті автомобільних технологій.

2.2	Major Features

MF-1: Доступ до детальної історії транспортного засобу, включаючи пробіг, участь у ДТП, сервісну історію та статус реєстрації.
MF-2: Інтеграція з локальними та міжнародними базами даних для забезпечення актуальності та повноти інформації.
MF-3: Можливість користувача вводити додаткову інформацію про автомобіль (наприклад, попередні ремонти або власні спостереження).
MF-4: Генерація персоналізованих звітів із рекомендаціями щодо перевірки чи обслуговування автомобіля на основі отриманих даних.
MF-5: Зручна мобільна платформа з підтримкою багатомовного інтерфейсу та функцією синхронізації з обліковим записом користувача.
MF-6: Сповіщення про потенційні ризики, пов'язані з автомобілем, такі як проблеми з пробігом чи участь у незафіксованих ДТП.
MF-7: Безкоштовний базовий доступ для перевірки основних даних про авто з можливістю розширення функціоналу через підписку.
2.3	Assumptions and Dependencies

AS-1: Користувачі мають базові навички використання мобільних додатків та доступ до смартфонів з інтернетом.
AS-2: IoT-пристрій встановлений у місці моніторингу, наприклад, у салоні автомобіля, і він правильно налаштований для збору даних.
AS-3: Користувачі зацікавлені в отриманні повної інформації про історію автомобіля та готові вводити додаткові дані для покращення результатів.
AS-4: Інформація про автомобіль, включаючи пробіг, ДТП, обслуговування, є критично важливою для прийняття рішень щодо його купівлі або продажу.
DP-1: Стабільне підключення IoT-пристрою до інтернету для передачі даних у мобільний додаток або на сервери баз даних.
DP-2: Функціональність та точність збору даних залежить від роботи датчиків, які вимірюють пробіг, участь в ДТП, сервісне обслуговування та інші критичні дані.
DP-3: Робота додатку залежить від оновлень мобільних платформ (Android, iOS), що можуть змінювати функціональність або інтерфейс додатку.
DP-4: Для точного аналізу і надання рекомендацій додаток потребує наявності значного обсягу даних про автомобіль, зібраних за певний період.
DP-5: Надання точних та корисних рекомендацій залежить від використання науково обґрунтованих алгоритмів для оцінки історії автомобіля та його стану.
 
3.	SCOPE AND LIMITATIONS (РАМКИ ТА ОБМЕЖЕННЯ ПРОЄКТУ)

3.1	Scope of Initial Release

1.Можливість авторизації та реєстрації — користувачі можуть створювати облікові записи, входити до системи та зберігати персональні дані.
2.Синхронізація IoT-пристрою із сервером — забезпечення належного з’єднання IoT-пристрою з сервером для збору та збереження даних про автомобіль.
3.Перегляд зафіксованих пристроєм даних — користувачі можуть переглядати зафіксовану інформацію про автомобіль, включаючи пробіг, ДТП, обслуговування та інші важливі деталі.
4.Ручний ввід оцінки якості автомобіля — користувачі можуть вручну вводити додаткові відомості про стан автомобіля, щоб поліпшити точність рекомендацій.
5.Отримання персональних рекомендацій на основі отриманої інформації — система надає персоналізовані рекомендації щодо перевірки чи обслуговування автомобіля, ґрунтуючись на зібраних даних.

3.2	Scope of Subsequent Releases

1. Розширення функціоналу перегляду історії автомобіля — додавання нових категорій даних, таких як інтервал технічного обслуговування, попередні ремонти, інформація про власників та інші важливі аспекти.
2. Інтеграція з іншими базами даних — розширення доступу до додаткових джерел інформації про автомобілі, таких як страхові компанії, бази даних ДТП або сертифікації.
3. Аналіз ризиків і сповіщення — надання автоматичних сповіщень про потенційні ризики, такі як наближення до наступного обслуговування чи проблеми з документами
4. Можливість експорту звітів — користувачі зможуть експортувати звіти про історію автомобіля в різних форматах (PDF, Excel) для подальшого використання чи зберігання.

3.3	Limitations and Exclusions

L1: Обмежений доступ до даних з третіх сторін — інтеграція з іншими базами даних, такими як страхові компанії чи інформація про ДТП, може бути обмежена або залежати від партнерських угод з відповідними установами.
L2: Залежність від з’єднання з інтернетом — для синхронізації з IoT-пристроєм і доступу до даних потрібне стабільне підключення до інтернету, що може обмежувати використання системи в зонах з поганим сигналом.
E1: Не підтримуються старі моделі автомобілів — система може не підтримувати старіші моделі автомобілів, для яких немає доступу до актуальних баз даних або необхідної інформації про історію.
E2: Не передбачена підтримка усіх типів транспортних засобів — система орієнтована на легкові автомобілі, і її функціональність може бути обмежена для комерційних чи спеціалізованих транспортних засобів (наприклад, вантажівок, мотоциклів, електричних транспортних засобів).
E3: Не підтримується інтеграція з усіма моделями мобільних пристроїв — деякі старі або не підтримувані версії мобільних платформ можуть мати обмежену функціональність додатку.
 
4.	BUSINESS CONTEXT (БІЗНЕС-КОНТЕКСТ)

4.1	Stakeholder Profiles

Зацікавлена сторона	Головна цінність	Ставлення	Головний інтерес	Обмеження
Користувачі	Достовірна інформація про історію автомобіля	Зацікавлені, але шукають простоту та зручність	Швидкий доступ до історії автомобіля, точність даних, зручність використання	Продукт має бути доступним за ціною, простота використання
Розробники	Успішна реалізація та стабільність продукту

	Мотивовані, але обмежені ресурсами	Якість програмного коду, стабільність системи, інтеграція з різними джерелами даних	Обмежений бюджет, стислі терміни
Автодилери та продавці	Надійний інструмент для оцінки автомобілів	Зацікавлені у підвищенні довіри до автомобілів	Прозорість інформації, підвищення довіри покупців, доступність даних	Висока точність даних, актуальність інформації
Автосервіси та страхові компанії	Оцінка технічного стану автомобіля, мінімізація ризиків	Позитивне, якщо система забезпечує точність	Отримання повної історії автомобіля для оцінки стану та визначення вартості	Оновлення інформації в реальному часі, точність даних
Технічні партнери (постачальники даних)	Розширення ринку своїх послуг	Зацікавлені у співпраці з розробниками	Надання точних та актуальних даних для забезпечення працездатності системи	Потреба в стабільному постачанні даних

4.2	Project Priorities

Параметр	Драйвер	Обмеження	Ступінь свободи
Графік	Перший випуск через 6 місяців	IoT-пристрій та мобільний додаток повинні виконувати основні функції	Можливість скорочення обсягу вторинного функціоналу
Функції	Надання користувачам персоналізованих рекомендацій щодо покращення історії автомобіля	Датчики та джерела даних повинні працювати стабільно	Можливість поступового додавання розширених аналітичних функцій
Якість	Точність аналізу історії автомобіля >90% та стабільність роботи системи	Регулярна перевірка точності даних	Оптимізація алгоритмів може бути виконана на наступних етапах
Бюджет	Максимальна оптимізація вартості розробки	Фокус на базовому функціоналі IoT-пристрою та додатку	Відмова від необов’язкових функцій для збереження бюджету

4.3	Operating Environment

Для створення програмної системи відстеження історії автомобіля обрано наступні технології:
•	Microsoft SQL Server для зберігання даних, включаючи інформацію про історію автомобіля, дані про обслуговування, поломки та інші операції.
•	.NET 8 та C# для створення серверної частини, яка буде обробляти дані та забезпечувати взаємодію з базою даних, а також здійснювати обробку запитів від користувачів.
•	JavaScript, HTML, CSS для розробки веб-додатку з адаптивним інтерфейсом, що дозволить користувачам переглядати історію автомобіля, отримувати звіти та рекомендації.
•	Kotlin для створення мобільного додатку для користувачів Android, який надасть можливість моніторити історію автомобіля в реальному часі, отримувати сповіщення та додавати дані про поїздки чи обслуговування.
•	Arduino для реалізації IoT-пристрою, який буде використовуватися для збору даних про стан автомобіля в режимі реального часу, таких як показники витрат пального, температури двигуна, швидкості тощо.

Основні вимоги до системи:

•	Доступність: Користувачі повинні мати можливість взаємодіяти з системою через мобільний додаток або веб-додаток в будь-який час. Всі дані зберігаються в хмарному середовищі для забезпечення постійного доступу незалежно від місця перебування користувача.
•	Надійність: Система повинна забезпечувати безперебійну роботу при обробці даних як від IoT-пристроїв, так і від користувачів, а також гарантувати точність та своєчасність надання результатів.
•	Продуктивність: Серверна частина повинна мати достатню потужність для обробки даних у реальному часі, а також швидко генерувати звіти та рекомендації для користувачів без затримок.
•	Цілісність: Дані, отримані від користувача та IoT-пристроїв, повинні бути доступними лише авторизованим користувачам, що гарантує захист персональної інформації та запобігає несанкціонованому доступу.
